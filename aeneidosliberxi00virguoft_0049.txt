AENEIDOS LIB. XI 17

quod si me solum Teucri in certamina poscunt,
idque placet, tantumque bonis communibus obsto, 435
non adeo has exosa manus victoria fugit,

ut tanta quicquam pro spe temptare recusem.

ibo animis contra, vel magnum praestet Achillem,
factaque Vulcani manibus paria induat arma

ille licet. vobis animam hanc soceroque Latino 440
Turnus ego, haud ulli veterum virtute secundus,
devovi. “ solum Aeneas vocat ”2 et vocet oro.

nec Drances potius, sive est haec ira deorum,

morte luat, sive est virtus et gloria, tollat!

illi haec inter se dubiis de rebus agebant 4⁴5
certantes ι castra Aeneas aciemque movebat.
nuntius ingenti per regia tecta tumultu
ecce ruit, magnisque urbem terroribus inplet:
instructos acie Tiberino a flumine Teucros
Tyrrhenamque manum totis descendere eampis. 450
extemplo turbati animi, concussaque vulgi
pectora, et arrectae stimulis haud mollibus irae.
arma manu trepidi poscunt 3 fremit arma iuventus 3
flent maesti mussantque patres. hic undique clamor
dissensu vario magnus se tollit in auras: 455
haud secus atque alto in luco cum forte catervae
consedere avium, piscosove amne Padusae
dant sonitum rauci per stagna loquacia cycni.

‘ immo,⁷ ait, ‘ o cives‚' arrepto tempore Turnus,
‘ cogite concilium, et pacem laudate sedentes: 460
illi armis in regna ruunt. nec plura locutus
C

