AENEIDOS LIB. XI 7

primitiae iuvenis miserae, bellique propinqui
dura rudimenta et nulli exaudita deorum
vota precesque meae 1 tuque, ο sanctissima coniunx,
felix morte tua, neque in hunc servata dolorem 1
contra ego vivendo vici mea fata, superstes 160
restarem ut genitor. Troum socia arma secutum
obruerent Rutuli telis! animam ipse dedissem,
atque haec pompa domum me, non Pallanta, referret!
nee vos arguerim, Teucri, nec foedera, nec quas
iunximus hospitio dextras 3 sors ista senectae 165
debita erat nostrae. quod si inmatura manebat
mors natum, caesis Volscorum milibus ante
ducentem in Latium Teucros cecidisse iuvabit.
quin ego non alio digner te funere, Palla,
quam pius Aeneas, et quam magni Phryges, et quam
Tyrrhenique duces, Tyrrhenum exereitus omnis. 171
magna tropaea ferunt, quos dat tua dextera leto ;
tu quoque nune stares inmanis truncus in armis,
esset par aetas et idem si robur ab annis,
Turne. sed infelix Teucros quid demoror armis ’.ἱ 175
vadite, et haec memores regi mandata referte :
quod vitam moror invisam, Pallante perempto,
dextera causa tua est, Turnum natoque patrique
quam debere vides. meritis vacat hic tibi solus
fortunaeque loeus. non vitae gaudia quaero— 180
nec fas—sed nato Manes perferre sub imos!

Aurora interea miseris mortalibus almam
extulerat lucem, referens opera atque labores.

