AENEIDOS LIB. XI 23

horret ager, campique armis sublimibus ardent.

nec non Messapus contra celeresque Latini

et cum fratre Coras, et virginis ala Camillae,

adversi campo apparent hastasque reductis 605
protendunt longe dextris, et spicula vibrant3
adventusque virum fremitusque ardescit equorum.
iamque intra iactum teli progressus uterque
substiterat: subito erumpunt clamore furentesque
exhortantur equos 3 fundunt simul undique tela 610
crebra nivis ritu, caelumque obtexitur umbra..
continuo adversis Tyrrhenus et acer Aconteus

conixi incurrunt hastis, primique ruinam

dant sonitu ingenti, perfractaque quadrupedantum
pectora pectoribus rumpunt: excussus Aconteus 615
fulminis in morem, aut tormento ponderis acti,
praecipitat longe, et vitam dispergit in auras.

’ f extemplo turbatae acies, versique Latini

reiciunt parmas et equos ad moenia vertunt.

Troes agunt; princeps turmas inducit Asilas. 620
iamque propinquabant portis, rursusque Latini
clamorem tollunt, et mollia colla reflectunt3

hi fugiunt, penitusque datis referuntur habenis.

κ qualis ubi alterno procurrens gurgite pontus

nunc ruit ad terras, scopulosque superiacit unda 6:³5
spumeus, extremamque sinu perfundit harenam 3
nunc rapidus retro atque aestu revoluta resorbens
saxa fugit, litusque vado labente relinquit.

bis Tusci Rutulos egere ad moenia versos 3

